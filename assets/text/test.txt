Da vas zainteresujem... Ja sam onaj bajča što ima par hiljada onlajn klijenata, a do pre par godina sam bio drvo, ali baš apsolutno drvo za onlajn biznis.

Da budem iskren ništa novo nisam smislio, sve mi se "desilo". Jedna stvar je povukla drugu, pa je došla treća... I sad sam kardašijan onlajn biznisa za trenere. Ne mislim na veličinu zadnjice. Iako imam najveći stomak (nikad pločice) imam, ako lepo brojim najviše klijenata na svetu (objasniću).

Nikad nisam zamišljao sebe kao nekog ko radi od 7 do 15. Odvratno.

Mislim da ja mogu bolje od toga. Mislim da mogu bolje od par stotina eura, kafe sa rešoa i peciva iz fijoke. Zamišljao sam sebe kao nekog ko živi od svog znanja, a ljudi mu se zahvaljuju na tome, po mogućstvu u parama. U stotinama eura.


Kada odabereš takav put biraš potpunu nesigurnost.

Biraš da veruješ sebi i svojim potencijalima, dok ti ništa nije garantovano.


Trenutak kada odlučiš da nećeš raditi za druge sa sobom nosi mnoga pitanja bez ponuđenih odgovora. Odgovore moraš da nađeš sam.

Šta želim da radim? Odakle da krenem? Šta ako ne uspem?

Od svih poslova koje sam radio u životu, opredelio sam se za posao trenera.

Iako sam sam želeo slobodu dobio sam zatvor i rešetke.

 Imao sam preko 15 klijenata u danu, radio sam 18 sati dnevno. Svakog jebenog dana.
Bez izuzetka.

Imao sam profesora koji je trenirao u 7 ujutru, kozmetičarku u 9 i japija koji trenira u 11 uveče. Imao sam teniserku koja zakaže pa ne dođe.  Život mi se sveo na pauzu između dva klijenta. Neprijatno mi je da kažem, i nakon tuširanja moj znoj je vonjao. Kažu na nervnoj bazi.

 Koliko god sam želeo još klijenata i para, postao sam nadrkan i nesposoban da sebe dam ljudima koji su me plaćali.

Jednostavno nisam imao energiju ni za sebe a kamo li za klijente. Što je najgore prihodi nisu bili stabilni. Ja nisam bio miran. A bio sam hronično umoran i pod tenziijom. Spomenuo sam da sam se znojio od nervoze.

Podesilo se da sam postovao na fejsu rezultate mojih klijenata (jeste nisam koristio insrtagram tada) i da su počeli da mi se javljaju ljudi van mog mesta stanovanja.

Za početak neki bajča, gastarbajter iz bugarske. Da smrša.

 Iz nekog razloga me platio duplo.

Poslao sam mu google doc sa tabelom i linkovima na tuđe youtube videe (kako li se piše množina od video?). On smršao 7 kg za mesec dana, počeo da postuje na face (da ni on nije koristio instagram, kao ni ja. Ista smo generacija) postove "moj život je teretana".

Da budem iskren, ja tada pojma nisam imao o online poslovanju.

Kao i svaki štreber proguglao sam: "kako postati online trener"?

Posle nekoliko sati učinilo mi se da  postoji način da se digitalizuje biznis trenera.

Kako? To nisam znao.

Kasnije sam saznao da se to zove onlajn personalni trener.

Danas imam preko 2000 online klijenata i ne koristim google doc, viber, whatsapp, messenger, mail, dimne signale, sms-ove, telefonske pozive (skajp ne koristi ni moja generacija). Koristim aplikaciju koja... Pa bilo bi mi bolje da je od početka bila tu.


A vi pred sobom imate aplikaciju kakva je meni bila potrebna dok sam bio na početku i gubio vreme na "gde sad da kliknem? Nestalo je dugme, 100% sam siguran da je do pre 2 minuta bilo tu..."

U to vreme, pre tačno 2 godine, krenuo sam da istražujem i učim.

Prva knjiga koju sam pročitao i koju preporučujem svakom ko želi da se bavi ovim poslom je:
" ignite the fire - the secrets to building a successful personal training career"

Saznao sam da postoje online platforme za trenere. Softveri koji pomažu trenrima... A meni su pomogli... Da budem zbunjen. Iako, u

 Međutim, nikad ne ide sve glatko.

Vreme koje sam provodio okružen knjigama je sa sobom povuklo drastično manje vremena za klijente.

Sa 15 sam spao na 5. Ali sam prestao da mirišem na skup sir.

Prihodi su bili sve manji a računi su i dalje bili tu.

Nisam mogao ni želeo nazad. Pozajmio sam novac.


Mogao sam da treniram svoje klijente a ne budem nužno fizički prisutan.

Ali ni tu nije bio kraj. Kako je broj klijenata bio u porastu bio sam prinuđen da nađem neko bolje softversko rešenje za svoj online biznis. Isprobao sam sve što je bilo na tržištu a onda rešio da uzmem stvar u svoje ruke.

Stavio sam na papir sve stvari koje mi nisu odgovarale – dugmići koji nestaju (ili ih ja ne vidim), sporo, komplikovano, za sve je bilo potrebno minimum 5 koraka.
U pitanju je logika. Zamislite da imate majstorsku radionicu i da vam je sav alat na polici (tako nekako funkcionišu ovi softveri) umesto, kao u moj-trening.com da za svaku operaciju imaš odgovarajući alat na radnom stoliu a ne na polici.

Sebe bez lažne skromnosti smatram pametnim čovekom ali nekada sam više vremena provodio u tome da naučim kako da koristim aplikaciju nego što sam provodio u radu sa klijentima. Zapravo postao sam diler za aplikaciju a ne trener, jer sam više vremena provodio učeći klijente kako da nađu sve dugmiće koje ne mogu da nađu nego kako da se zdravo hrane i mudro vežbaju.

Aplikacija je kao vic. Ako neko treba da ti objasni poentu vica onda vic i nije neki. Marta meseca 2017 sam rešio da napravim aplikaciju kojoj neće trebati uputstvo. Aplikaciju koja će biti podjednako dobra za nas sa fejsbuka, za instagram trenere kao i za snepčatere.


Znao sam da može mnogo jednostavnije, lepše i brže. Upoređivao sam sve što je bilo dostupno na tržištu, izdvojio stvari koje su mi se najviše svidele, a neutralisao stvari koje su mi smetale  i sve to, korak po korak, mesec za mesecom, pretočio u moj-trening.com.

Anketirao sam svoje ortake, onlan trenere šta ih najviše nervira kod postojećih aplikacija. Pitao sam i ove google/whatsapp/wiber/sms kako bi im odgovaralo.

Slao sam ankete svojim klijentima koje sam već trenirao preko tri različite aplikacije.

Pokazalo se da smo svi imali približno ista očekivanja i zamerke. Da bude jednostavno, brzo i intuitivno. Treneri su se žalili što moraju stalno sa sobom da nose laptopove, kao antonio banderas gitaru.

Radilo se aktivno 2 godine. Tim programera, sati i sati rada, 190 000 programskih linija. Pojedeno stotine pica i popijeno hiljade litara koka-kole ziro.

Produkt toga je sada pred vama.

 Od trenera za trenera.

Ne bih davio tehničkim detaljima pa pogledajte  i probajte sami.
